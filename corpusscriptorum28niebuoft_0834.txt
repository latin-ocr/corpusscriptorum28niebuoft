752 ⁷ . BENTLEII

Analogia} Aeneas, Pythagoras, Lycas faciunt Aeneae, Pythago.
rae, Lycae. Quando nostra ratione nomina, quae genitivo in
Ε exeunt, nominativo A finiuntur, ut Catilinae Catilina. Sed
haec Graeca sunt, ideo in Nominativo S literam retinent. Quae-
dam tamen perdunt S literam in nominativo, ut Nicaea, medaea.

Ergo in his nominativis consuetudo servanda est. Ubi legendum
est, Nicia et Demea. Vide Ep. pag. 83.

Ep. p. 75. v. 35. Sed nusquam alibi tam frequens earum

ο 95 vocalium inter se permutatio est, quam in 2. codd. MSS. longe
antiquissimis, ALEXANDmNo uno in Bibliotheca Regia, qui integra
exhibet Biblia et epistolas S. Clementis ad Corinthios: Cantabri-
glensi autem altero, mutilo quidem et decurtat03 quippe qui
Acta duntaxat habeat et Evangelistas3 verum idem e regione
ostentat Interpretationem veterem Latinam ad verbum de Graeco
expressam, dignissimam sane quae ex oblivione atque tenebris
tandem aliquando in lucem edatur. Servantur etiam Oxonii Acta
Apostolorum, vetustate quidem pari, sed versione multum di-
versa3 etin Gallia denique Epistulae S. Pauli, qui codex et an-
tiquitate et Latina versione atque adeo scripturae et voluminis.
forma Cantabrigiensi nostro simillimus est et germanissimus.
Atque haec quidem talia exemplaria, cum aliis omnibus ubivis
gentium, quod sciamus, longe longeque et dignitate et tempore
antecedant, neque quidquam hodie supersit simile aut secundum,
cum tineis (pro dolor) atque muribus luctantur, et utut iis in-
cendia pepercerint, ipso senio intra annos paucos non dubie
peritura sunt. Tu vero, Milli doctissime, qui omnium morta-
lium maxime in eo studio versatus eS, non patieris hanc laudem
tibi praeripi, sed maturabis veneranda illa pignora et monumenta
vetustatis a situ et interitu vindicare. Scimus enim te horum
omnium editionem instituere, quae una pagina et in uno conspe-
ctu Codicem Alex. qui familiam ducet, et Cantabrigiensem cum
versione sua, atque ubi hic deficit, Oxoniensem deinceps atque
Gallicum repraesentet: quae singulas literas atque apices exemo
plurium, etiam ubi a librariis peccatum est, accurate et religiose
subsequatur. Nihil illi purpurae assuatur discolor aut diversum;
nullae interpunctiones, nullae notae accentuum, quorum omnis
hodie ratio praepostera est atque perversa: adeo ut qui tuam
Editionem sibi comparaverit, ipsa illa propemodum Archetypa
versare manibus atque oculis usurpare videatur. Ea res olim,
ut certum est augurium, et Britanniae nostrae splendori erit, et

Ecclesiae praesidio: tuos vero utique labores amplissimis prae· ·

0 96 miis atque immortali gloria compensabit. Macte ista pietate et
diligentia esto. In te omnes ora atque oculos convertimus, te
unum in hoc curriculum vocamus: ipsi codices celerem tuam
opem implorant et flagitant: quid cessas per medias laudes et sa·-¹

